---
title: Чи можна почути тишу?
---


Чи можна почути тишу всередині себе без бою?

А чому це таке нагальне питання?

Ти знов в голові сама із собою

сперечаєшся через своє існування?



Існування кількох думок одночасно,

Вчені кажуть - неможливо,

Чому ж вони всі шумлять так незгасно,

хворобливо і тремтливо.


Навіщо мені запитання й без відповіді,

І вічні суперечки між собою й собою?

Хто серед них - я насправді?

Дівчинка без побиття судьбою.


Дівча, що зберегло вогник в серці,

І дитячу жагу до життя,

Дівча, яке, коли бачить себе в люстерці,

посміхається без каяття.


Де воно? Сховалося?

Ні, напевно, ні.

Це я його сховала

Десь на стороні.


Так можна чи не можна

Почуть нарешті тишу?

Можна, але після цього

Ти вже ні на що не будеш спроможна.
