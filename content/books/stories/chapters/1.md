---
title: Невдале вибачення
createdAt: 2023-06-29
---

Дзвін падіння гільз і стекол розлітався по кімнаті. Всі лампи в коридорі були розбиті й з нерівними, мов край паперу,
кінцями. Різко згасло світло. Чорноволоса дівчина була сконцентрована на звуках навколо себе, тому що в темряві можна
було орієнтуватися лише так. Кроки ворогів навколо неї аж ніяк не лякали її, а лише змушували азарт у її зіницях
спалахнути ще сильніше.

- Де цей чортів ліхтарик, - пошепки лаялася вона.

Раптом звуки всі зникли, немов на зибучих червоних пісках, які вже поглинули всіх і була мертва тиша. Вороги почали
діяти тихіше і прийняли тактику очікування. Добре, наша героїня теж не різка на поворотах.

А ні, помилочка. Дівчина засунула Desert Eagle з подряпаними ініціалами батька в сумку і вийняла ніж із кишені, що була
трохи вище коліна. Тканина була м'якою та зручною – бавовна у всій красі. З ножем у долоні вона різко пішла дослідити
кімнату за нею, злегка присівши. Переміщаючись з кута в кут, з повороту за поворот, вона очікувала на два результати:
натрапити на ворога і вразити його в ближньому бою ножем у серце (або ногу, це вже як пощастить у темряві), або вийти з
будівлі без бою. Але останнього їй не хотілося. Якщо вона залишить будинок, це означатиме, що вона втекла, залишила
стратегічно важливе місце бунтівникам. Дівчина повинна була їх утримувати і за ними доглядати, але все вивернулося
навиворіт, коли ***він*** усе зіпсував.

Раптом вона почула кроки за поворотом. Необережні, але тяжкі кроки. Вона стиснула ножа і повільно видихнула.

- Лула! - сказав досить голосно хлопець, коли ніж уже майже прилетів йому до смертоносного місця. Добре, що дівчина мала
  чудові рефлекси, і вона встигла зупинити руку.

- Мене звуть Лайла, ідіот! - прошепотіла злісно дівчина.

- Лула, Лайла, яка різниця... - незрозуміло все також голосно говорив хлопець. - Я хотів вибачитись. Ти мала рацію,
  катувати *твоїх* цілей було поганим рішенням і взагалі порушило весь план, але *я ж їх не вбив*, зрештою, так що в
  принципі...

- Ти не помітив, що в мене тут щось відбувається, га? – відповіла дівчина, перебиваючи його. Бунтівники почали
  пересуватися голосніше і було чути, що дівчину з хлопцем оточують. А чого вони очікували, балакаючи так голосно?

Хлопець стомлено видихнув. Він, маючи абсолютну чутку в просторі, потягнувся за пістолетом. І вистрілявши всю обойму в
кожного, буквально кожного, хто їх оточував, звук десятка падаючих тіл вибухнув коридорами будівлі.

- Перепрошую, вони своїми пересуваннями відволікали від насущного

- Ти ж щойно... просив вибачення, що катував їх... Якого біса, Алексе?! - Дівчина перестала шепотіти і вже голосно
  виражала невдоволення, розвертаючись обличчям до хлопця.

- То що, Лало, ти мене вибачаєш?
